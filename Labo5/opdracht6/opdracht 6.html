<!DOCTYPE html>
<html lang="nl">
<head>
    <meta charset="UTF-8">
    <link rel="stylesheet" href="stylesheet.css" >
    <title>Opdracht 6</title>
</head>
<body>

<h1>Spiderman</h1>
<p class="rood">
    Spider-Man, bekend als Peter Benjamin Parker, is een superheld uit de gelijknamige comicserie van Marvel Comics. Hij is het geesteskind van Stan Lee en Steve Ditko en deed zijn intrede in de stripwereld in het blad 'Amazing Fantasy #15' in 1962.
    <br>
    In Nederland is de strip tot 1979 uitgebracht als Spinneman onder uitgeverijen Classics en Hip comics. En na 4 maanden werd de serie uitgegeven als De Spektakulaire Spiderman (vertaling van The Amazing Spider-Man) door uitgeverij Junior Press. Halverwege de jaren 80 zijn hier de series Peter Parker - De Spektakulaire Spiderman (vertaling van The Spectacular Spider-Man) en Web van Spiderman (vertaling van Web of Spider-Man) bij gekomen. Andere (3 maandelijkse specials) uitgaven rond Spider-Man door Junior press waren Spiderman Extra (jaren 80) en Spiderman special (jaren 90). Eind jaren 90 zijn de reguliere Spider-Manseries samengebundeld tot 1 dikke maandelijkse uitgave. Sindsdien werd de naam Spider-Man in de titel (spectaculaire Spider-Man) ook op de juiste wijze geschreven, dus met verbindingsstreep tussen Spider en Man. In maart 2007 verloor Junior Press na 28 jaar haar contract met Marvel Comics. Van april 2007 tot november 2009 werd de serie uitgegeven door Z-Press. Het laatste nummer was nummer 160, "Karaktermoord".
    <br>
    Van de strips werden onder andere een televisieserie (jaren 70), vijf tekenfilmseries (van jaren 70 tot meest recent 2008) en verscheidene films (waarvan in 1977 de eerste televisiefilm en in 2002, 2004, 2007, 2012, 2014, 2017, 2019 en 2021 bioscoopfilms) uitgebracht.
    <br>
    De Nederlandse stem van Spider-Man is Lucas van den Elshout, voorheen waren dit Levi van Kempen en Guido Spek. Ook zijn verschillende Spider-Man versies ingesproken door Thijs Römer, Buddy Vedder, Cystine Carreon, Frank Lammers en Kevin Hassing.
</p>

<h2>Ultimate Spiderman</h2>
<p class="groen">
    In de Ultimate Marvel strips heeft Spider-Man een andere oorsprong. Deze is weliswaar geïnspireerd door de originele verhalen, maar toch anders. In de Ultimate Marvel Strips verkrijgt Spider-Man zijn krachten na te zijn gebeten door een genetisch gemanipuleerde spin tijdens een uitstapje naar Osborn Industries, het bedrijf van Norman Osborn (de Green Goblin). In plaats van te sterven aan de gevolgen van de beet, verkrijgt Peter de vaardigheden van de spin zoals tegen muren opkruipen, supersnelle reflexen en een “spider-sense”. Omdat Peter zijn nieuwe krachten niet kent breekt hij per ongeluk de hand van een klasgenoot. Om de ziekenhuisrekening te kunnen betalen gebruikt hij zijn krachten om geld te verdienen met worstelen. Dan wordt Peters oom Ben vermoord door een inbreker die Peter eerder liet lopen. Dit zet hem ertoe aan de misdaad te gaan bevechten als Spider-Man.
    <br>
    Ultimate Spider-Man was de eerste strip in de nieuwe reeks Ultimate Marvel, waarin veel Marvel stripfiguren een nieuwe oorsprong hebben. Net als in de beginjaren van de originele strip is Peter in Ultimate Spider-Man nog een tiener, die moeite heeft zijn leven als superheld te combineren met school, zijn tante May en zijn vriendin Mary Jane.
</p>

<h3>Spinnenzintuigen</h3>
<p class="blauw">
    Spider-Man bezit een extra zintuig (in de Engelse strips “Spider-Sense” genoemd) waarmee hij gevaar kan zien aankomen. Als er gevaar dreigt “voelt” hij dit aan een soort getintel in zijn hoofd. De mate waarin hij dit voelt bepaalt hoe direct het gevaar is. Als een vijand wel in de buurt is, maar geen direct gevaar vormt voelt Spider-Man slechts een licht getintel. Echter: als het gevaar enorm groot is kan het getintel zelfs pijnlijke vormen aannemen. Dit spinnenzintuig helpt Spider-Man eveneens om aanvallen te ontwijken en om via weblijnen rond te slingeren met slechts minimale concentratie.
    In de loop de jaren zijn er een paar vijanden geweest die erin zijn geslaagd Spider-Mans spinnenzintuig te misleiden of zelfs te ontlopen. Voorbeelden zijn de Green Goblin (via een speciaal gas), Venom, Mysterio en Kraven the Hunter.
</p>

</body>
</html>